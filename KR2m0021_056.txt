# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:10.959486
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷五十六
<pb:KR2m0021_WYG_056-1a>¶
欽定四庫全書¶
　大唐開元禮卷五十六　　　唐　蕭嵩等　撰¶
　　吉禮¶
　　　皇帝廵狩告於圜丘¶
　　　齋戒　　　　　陳設　　　　　鑾駕出宫¶
　　　親告　　　　　鑾駕還宫¶
　　　　齋戒¶
將告有司卜日如别儀前一日皇帝齋於太極殿如郊祀¶
<pb:KR2m0021_WYG_056-1b>¶
之儀凡預告之官清齋於告所近侍之官應從升者各於本¶
司清齋一宿諸衛令其屬晡後一刻各以其方器服守衛壝¶
門清齋一宿¶
　　　　陳設¶
前告三日尚舍直長設大次於外壝東門之外道北南向尚舍¶
奉御鋪御坐衛尉設文武侍臣次於大次之後文官在左¶
武官在右俱南向又設告官及從駕羣官次各於常所設¶
陳饌幔於内壝東門之内道南北向前二日太樂令設宫懸¶
<pb:KR2m0021_WYG_056-2a>¶
之樂於壇南設登歌舉麾位於壇上並如常儀前一日右校掃¶
除壇之内外郊社令積柴於燎壇壇方一丈二尺開上南出户¶
髙四尺奉禮設御位於壇之東南西向(將告奉禮一人守之在/版位西南五步西向)設¶
望燎位當柴壇之北南向設告官及從駕羣官版位於内外如常¶
儀郊社令帥府史一人及齋郎以樽坫罍洗篚羃及玉帛之篚入設¶
於位並如常儀執樽罍篚羃者各位於樽罍篚羃之後告日未明¶
五刻太史令郊社令升設昊天上帝坐於壇上北方南向席以藳秸設¶
神位於坐首告日未明十刻太官令帥宰人以鸞刀烹牲於厨¶
<pb:KR2m0021_WYG_056-2b>¶
　　　　鑾駕出宫¶
皇帝服衮冕之服乗玉輅備大駕及嚴鼓時刻奏請進發¶
内外器服皆如常儀¶
　　　　親告¶
其日未明三刻諸告官各服其服郊社令良醖令各帥其¶
屬入實樽罍玉幣(太尊寔以汎齊凡尊皆二其𤣥酒/各寔于上尊禮神之玉以蒼璧其)¶
(幣亦/蒼)太官令帥進饌者寔籩豆簠簋入設於内壝之東¶
門外饌幔内未明二刻奉禮率贊者先入就位贊引引¶
<pb:KR2m0021_WYG_056-3a>¶
御史太祝以下入行掃除如常儀訖各引就位駕將至¶
謁者贊引各引告官以下及從告羣臣客使先至者俱¶
就門外位駕至大次門外迴輅南向千牛將軍降立¶
於輅右侍中進當鑾駕前跪奏稱侍中臣某言請降輅¶
俛伏興還侍位皇帝降輅之大次協律郎太樂令帥工¶
人各入就位(凡升壇者皆脱履/於下降納如常)皇帝停大次半刻謁者¶
贊引各引從駕羣官入就位太常博士引太常卿立於¶
大次門外當門北向侍中版奏外辦皇帝服大裘而冕出¶
<pb:KR2m0021_WYG_056-3b>¶
次華盖侍衛如常儀(侍中負寳/陪從如常)博士引太常卿太常卿¶
引皇帝(凡太常卿前導/皆博士先引)至内壝門外殿中監進鎮珪華¶
蓋仗衛停於大門外近侍者從入如常謁者引禮部尚¶
書太常少卿陪從如常皇帝至版位西向立通事舍人¶
各引從告官及諸王介公酅公諸方客使以次入就位¶
立定太常卿前奏稱請再拜退復位皇帝再拜奉禮曰¶
衆官再拜贊者承傳(凡奉禮有詞/賛者皆承傳)衆官在位者皆再拜¶
太常卿前奏有司謹具請行事退復位協律郎跪俛伏¶
<pb:KR2m0021_WYG_056-4a>¶
興舉麾鼓柷奏豫和之樂乃以圜鐘之均奏文舞之舞¶
六成偃麾戛敔樂止(凡樂皆協律郎舉麾工鼔柷/而後作偃麾戛敔而後止)太常¶
卿前奏稱請再拜退復位皇帝再拜奉禮曰衆官再拜¶
衆官皆再拜諸太祝俱取玉幣於篚各立於尊所太常卿引皇¶
帝太和之樂作皇帝詣壇升自南陛近侍者從升如常儀皇帝¶
升壇北向立樂止太祝加玉於幣以授侍中侍中奉玉幣東¶
向進皇帝受玉帛登歌作肅和之樂太常卿引皇帝進¶
北向跪奠於天帝神坐俛伏興太常卿引皇帝稍退北¶
<pb:KR2m0021_WYG_056-4b>¶
向再拜訖登歌止樂作皇帝降自南陛還版位西向立¶
樂止初羣官拜訖謁者引司徒太官令出帥進饌者奉¶
饌陳於内壝東門之外司徒奉天帝之俎皇帝既至位¶
樂止太官令引饌入俎初入門雍和之樂作饌至階樂¶
止饌升於南陛太祝迎引於壇上各設於神坐前設訖¶
謁者引司徒以下降自東陛復位諸太祝各還尊所太¶
常卿引皇帝詣罍洗樂作皇帝至罍洗樂止侍中跪取¶
匜興沃水又侍中跪取盤興承水皇帝盥手黄門侍郎¶
<pb:KR2m0021_WYG_056-5a>¶
取巾於篚興進皇帝帨手訖受巾跪奠於篚遂取匏爵¶
於篚興進皇帝受爵侍中酌罍水又侍中奉盤皇帝¶
洗爵黄門侍郎又授巾皆如初皇帝拭爵訖侍中奠盤¶
匜黄門侍郎受巾奠於篚皆如常太常卿引皇帝樂作¶
皇帝詣壇升自南陛樂止近侍者從升如常謁者引司¶
徒升自東陛立於樽所齋郎奉俎從升立於司徒之後太¶
常卿引皇帝詣天帝酒樽所執樽者舉羃侍中贊酌汎¶
齊訖夀和之樂作(皇帝毎酌獻及飲福/酒皆作夀和之樂)皇帝進天帝神¶
<pb:KR2m0021_WYG_056-5b>¶
坐前北向跪奠爵俛伏興太常卿引皇帝少退北向立¶
樂止太祝持版進於神坐之右東向跪讀祝文(祝文臨/時撰)¶
訖興皇帝再拜初讀祝文訖樂作太祝進奠版於神坐¶
還樽所太常卿引皇帝進天帝座前北向立樂作太祝以爵¶
酌罍福酒合置一爵一太祝持爵以授侍中侍中受爵西向¶
進皇帝再拜受爵跪祭酒奠爵俛伏興諸太祝各帥齋郎進俎¶
太祝减神前胙肉加於俎興以胙肉共置一俎上授司徒司徒¶
奉俎西向進皇帝受以授左右皇帝跪取爵遂飲卒爵侍中進¶
<pb:KR2m0021_WYG_056-6a>¶
受爵以授太祝太祝受爵復於坫皇帝俛伏興再拜樂¶
止太常卿引皇帝樂作皇帝降自南陛還版位西向立¶
樂止謁者引司徒降復位太祝各進徹豆還樽所奉禮¶
曰賜胙贊者唱衆官再拜衆官在位者皆再拜樂作太¶
常卿前奏稱再拜退復位皇帝再拜奉禮曰衆官再拜¶
衆官皆再拜樂一成止太常卿前奏請就望燎位太常卿¶
引皇帝樂作皇帝至望燎位南向立樂止於羣官將拜諸¶
太祝各以篚進神坐前取玉帛祝版齋郎以俎載牲體¶
<pb:KR2m0021_WYG_056-6b>¶
稷黍飯爵酒興各自其陛降壇南行當柴壇南東行自¶
南陛登柴壇以玊幣饌物置於柴上訖奉禮曰可燎東¶
西面各四人炬燎火半柴太常卿前奏禮畢太常卿引¶
皇帝出内壝門殿中監前受鎮珪華盖侍衛如常儀皇¶
帝入次樂止謁者贊引各引從告官及從駕群官諸方¶
客使以次出賛引引御史以下俱復執事位立定奉禮曰¶
再拜御史以下皆再拜贊引引出工人以下以次出¶
　　　　　鑾駕還宫¶
<pb:KR2m0021_WYG_056-7a>¶
皇帝既還大次侍中版奏請解嚴(将士不得/輒離部伍)皇帝改服¶
通天冠絳紗袍乗金輅鼓吹振作奏請還宫如常儀¶
　¶
　¶
　¶
　¶
　¶
　¶
<pb:KR2m0021_WYG_056-7b>¶
　¶
　¶
　¶
　¶
　¶
　¶
　¶
　大唐開元禮卷五十六¶
