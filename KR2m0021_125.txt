# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:12.316264
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷一百二十五
<pb:KR2m0021_WYG_125-1a>¶
欽定四庫全書¶
　大唐開元禮卷一百二十五　唐　蕭嵩等　撰¶
　　嘉禮¶
　　　六品以下婚¶
　　　納采　　　　　　　問名¶
　　　納吉　　　　　　　納徵¶
　　　請期　　　　　　　親迎¶
　　　見舅姑　　　　　　盥饋¶
<pb:KR2m0021_WYG_125-1b>¶
　　　婚㑹　　　　　　　婦人禮㑹¶
　　　饗丈夫送者　　　　饗婦人送者¶
　　　　納采¶
婚禮先使媒氏通書女氏許之乃致納采之禮前一日¶
主人設賔次於大門外道右南向以後納吉納徵請期¶
親迎設次皆如之其日大昕使者至女氏大門外掌次¶
者延入次主人公服受其禮於正寢(有廟者/於廟)掌事者布¶
神席於室户外之西右几使者公服(不合公服/者並常服)出次立¶
<pb:KR2m0021_WYG_125-2a>¶
於大門外之西東面主人立於東階下西面儐者立於¶
主人之左北面受命出立於門東西面曰敢請事賔曰¶
吾子有命貺室某也(吾子女父/某壻名)某有先人之禮使某也¶
請納采(上某壻父名下/某使者稱也)儐者入告主人曰某之子蠢愚¶
又弗能教吾子命之某不敢辭儐者出告掌畜者以鴈¶
授賔退立於後左手執之主人迎於大門外之東西面¶
再拜賔不答拜主人揖賔以入賔從入主人入門而右¶
賔入門而左至於次門主人又揖入至内霤將曲揖至¶
<pb:KR2m0021_WYG_125-2b>¶
階主人曰請吾子升賔曰某敢辭主人曰固請吾子升¶
賔曰某敢固辭主人曰終請吾子升賔曰某敢終辭主¶
人升東階當阿(阿棟/也)西面賔升西階當阿東面賔曰敢¶
納采主人阼階上北面再拜進立楹間南面賔進立於¶
主人之西俱南面賔授鴈降自西階以出¶
　　　　問名¶
納采禮畢賔既降立於内門外之西東面初賔降主人¶
還阼階東左右受鴈於序端主人降立於阼階下西面¶
<pb:KR2m0021_WYG_125-3a>¶
儐者進受命出請事賔曰某既受命將加諸卜敢請女¶
為誰氏儐者入告主人曰吾子有命且以備數而擇之¶
某不敢辭儐者出告掌畜者以鴈授賔退立於後主人¶
迎於内門外之東西面揖賔以入主人入門而右賔入¶
門而左二揖至階三讓如初主人升阼階當阿西面賔¶
升西階當阿東面曰敢問名主人於阼階上北面再拜¶
進立於楹間南面賔進立於主人之西俱南面賔授鴈¶
還立西階上東面主人還阼階上西面曰某第某女某¶
<pb:KR2m0021_WYG_125-3b>¶
氏出賔立於内門外之西東面主人退立於阼階東左¶
右受鴈於序端主人降立於阼階下西面儐者進受命¶
出請事賔曰禮畢賔者入告主人曰吾子為事故至於¶
某之室某有先人之禮請禮從者儐者出告賔曰某既¶
得將事敢辭儐者入告主人曰先人之禮敢固以請儐¶
者出告賔曰某辭不得命敢不從儐者入告主人升立¶
於序端掌事者徹几改筵東上(蒲筵緇布純漆几主/人設神席亦准此)設¶
甒醴於東房内西墉下加勺羃篚在樽北實觶一角柶¶
<pb:KR2m0021_WYG_125-4a>¶
一加羃籩豆在篚北實脯醢設席於東房近北罍水在¶
洗西篚在洗東北肆設訖主人降迎賔於内門外之東¶
西面主人揖賔賔報揖主人入賔從入二揖至階三讓¶
如初升主人於阼階上北面再拜賔於西階上北面答¶
拜主人受几於序端掌事者内拂几三奉两端西北向¶
進主人東南向外拂几三振袂内執之進西北向使者¶
迎受於筵前東南向以俟主人還阼階上北面拜送賔¶
以几避北面坐設於坐左興退於西階上北面答拜立¶
<pb:KR2m0021_WYG_125-4b>¶
於階西東面賛者盥手洗觶酌醴加柶於觶覆之面葉¶
出房南面立主人受醴面柄進筵前西北面立賔於西¶
階上一拜進筵前東南面受醴復西階位主人還阼階¶
上北面一拜送賛者薦脯醢於筵前賔進筵坐左執觶¶
右取脯擩於醢祭於籩豆之間以柶祭醴三始扱一祭¶
又扱再祭興以柶兼諸觶上躐降筵於西階北面坐啐¶
醴建柶奠觶遂拜執觶興主人答拜賔進升筵坐奠觶¶
於籩豆之東賔退立於西階上東面掌事者奉篚幣升¶
<pb:KR2m0021_WYG_125-5a>¶
自東階主人受於序端進西面立賔西階上北面再拜¶
主人進楹間南面立賔進立於主人之西俱南面主人¶
以幣篚授賔賔受退立於西階東面主人還東階上北¶
面拜送賔降自西階從者迓受幣賔出大門外西東面¶
立主人降出門東西面拜送賔退主人入立於東階下¶
西面儐者告於主人曰賔不顧矣主人乃還於寢於使¶
者歸主人(壻之/父)公服立於阼階下西面使者入告立於¶
主人之左北面曰某既得將事敢告主人曰聞命使者¶
<pb:KR2m0021_WYG_125-5b>¶
退主人入(以下復/命准此)¶
　　　　納吉¶
其日大昕使者至女氏大門外掌事者延入次掌事者¶
設几筵如初使者出次立於主人大門外之西東面主¶
人立於阼階下西面儐者進受命出請事賔曰吾子有¶
命既命某加諸卜占吉使某也敢告(某壻父名也使/某使者名也)儐¶
者入告主人曰某之子不能教唯恐弗堪吾子有吉某¶
預在焉某不敢辭儐者告掌畜者以鴈授使者退立於¶
<pb:KR2m0021_WYG_125-6a>¶
後主人迎拜如常主人揖賔以入賔従入主人入門而¶
右賔入門而左至于次門主人揖入二揖至階三讓如¶
初主人升阼階上西面賔升西階上東面曰敢納吉主¶
人北面再拜進立於楹間南面賔進立于主人之西俱¶
南面賔授鴈降自西階出立于次門之西階東面初使¶
出主人還阼階東左右受鴈于序端主人降立於阼階¶
下西面儐者進受命出請事使者曰禮畢其禮賔如問¶
名之儀¶
<pb:KR2m0021_WYG_125-6b>¶
　　　　納徵¶
其日大昕賔至女氏大門外掌事者延就次賔之掌事¶
者入布羃於主人次門之外𤣥纁束陳於羃上鹿皮二¶
内攝之(毛在/内)立於羃南北面西上主人掌事者設几筵¶
如初(其𤣥纁束𤣥三疋纁二疋合束之其執皮内/攝之手相向左手并執前足右手並執後足)陳設訖使¶
者出次立於主人大門外之西東面主人立於阼階下¶
西面賔進受命出請事賔曰吾子有嘉命貺室某也某¶
有先人之禮束帛儷皮使某也請納徵儐者入告主人¶
<pb:KR2m0021_WYG_125-7a>¶
曰吾子順先典貺某以重禮某敢不承命儐者入告主¶
人迎拜如常主人揖賔以入賔從入主人入門而右賔¶
入門而左至次門主人立於門東西面賔立接西塾東¶
面掌事者坐取𤣥纁興授賔賔執主人揖賔以入執束¶
帛皮者從入陳於庭三分庭一在南北面西上主人二¶
揖至階三讓如初主人升阼階當阿西面賔升西階當¶
阿東面曰敢納徵(執皮者釋/外足見文)主人於阼階上北面再拜¶
進立於楹間南面賔進立於主人之西俱南面授束帛¶
<pb:KR2m0021_WYG_125-7b>¶
受皮者自右受之以東賔之執皮者自前西而出賔初¶
授束帛降出次門外之西東面主人還阼階東左右受¶
束帛於序端主人降立於階下西面儐者進受命出請¶
事賔曰禮畢其禮賔如問名之儀¶
　　　　請期¶
其日大昕使者至於女氏大門外掌事者延入次又掌¶
事者設几筵如初使者出次立於主人大門外之西¶
東面主人立於阼階下西面儐者進受命出請事賔曰¶
<pb:KR2m0021_WYG_125-8a>¶
吾子有賜某既申受命惟是三族之不虞使某也請吉¶
日儐者入告主人曰既前受命矣唯命是聼儐者出告¶
賔曰某聼命於吾子(某壻/父名)儐者入告主人曰某固唯命¶
是聼儐者出告賔曰某使某受命於吾子吾子不許某¶
敢不告期日曰某(某吉日/之甲乙)儐者入告主人曰某敢不敬¶
須儐者出告掌畜者以鴈授使者退立於後主人迎拜¶
如常主人揖賔以入賔從入主人入門而右賔入門而¶
左二揖至階三讓如初主人升阼階當阿西面賔升西¶
<pb:KR2m0021_WYG_125-8b>¶
階當阿東面曰敢告期主人阼階上北面再拜進立於¶
楹間南面賔進立於主人之西俱南面賔授鴈降出次¶
門外之西東面主人還阼階東左右受鴈於序端主人¶
降立於阼階下西面儐者進受命出請事賔曰禮畢其¶
禮賔如納徵之儀¶
　　　　親迎¶
其日大昕壻之父女之父各服其服告於禰正寢(以酒/脯告)¶
(之一獻有廟/者告於廟)將行父醮子於正寢賛者布席於東序西¶
<pb:KR2m0021_WYG_125-9a>¶
向又設席於戸牖之間南向父公服(庻人常服/以下准此)坐於東¶
序西向子服爵弁(庻人絳/公服)升自西階進立於席西南向¶
賛者酌酒進北面以授子子再拜受賛者薦脯醢於席¶
前(脯醢出/自房)子升席跪左執爵右取脯擩於醢祭於籩豆¶
之間右祭酒執爵興降席西南面跪卒爵奠爵再拜執¶
爵興賛者受虚爵還樽所子進立於父席前東面父命¶
之曰徃迎爾相承我宗事朂率以敬先妣之嗣若則有¶
常(庶子但云徃迎/爾相朂率以敬)子再拜曰不敢忘命又再拜出初¶
<pb:KR2m0021_WYG_125-9b>¶
昏設洗於阼階東東西當東榮南北以堂深罍水在洗東¶
加勺羃篚在洗西南肆實爵二巾二加羃設婦洗於東¶
房近北罍水在洗西加勺羃篚在洗東北肆實以巾加¶
羃陳饌於東房内西牖下(饌用特牲魚腊三/俎四簋一豋六豆)壻及婦共¶
牢婦之簋及豆豋之數各視其夫(牲體皆節折簋實以/黍稷豋實以羮豆實)¶
(醢醬韲/葅之類)簋豆豋皆加葢俎加羃樽於室中北牖下𤣥¶
酒在西加勺羃南柄又設樽於户外之東加勺羃無𤣥¶
酒篚在南實四爵二卺加羃(夫婦酌於内樽四爵兩/巹凡六夫婦各三酳)主¶
<pb:KR2m0021_WYG_125-10a>¶
人乘青通幰犢車(主人謂/壻也)從者公服乘車以從婦車及¶
從車各准其夫至於婦氏大門外掌次者延入次賛者¶
布席於室戸外之西西上右几又布席於户外東壁下¶
加勺羃篚在北實觶一角柶一於篚加羃籩豆一又在¶
篚北女服花釵大袖之服(庻人服花/釵連裳)入於房即席南向¶
立姆在其右女從者在其後父公服升自阼階立於房¶
户外之東西面内賛者以觶酌醴加柶覆之面柄進女¶
席前北面女降席西南面再拜受觶内賛者薦脯醢於¶
<pb:KR2m0021_WYG_125-10b>¶
席前女升席跪左執觶右取脯擩於醢祭於籩豆之間¶
遂以柶祭醴三始扱一祭又扱再祭興筵末跪啐醴建¶
柶奠觶於豆東降席西再拜訖升席南向立内賛者徹¶
薦觶主人降立於東階南面賔出次立於門西東面(賔壻/也)¶
儐者進受命出立於門東西面曰敢請事賔曰吾子有¶
命以兹初婚某父使某將請承命儐者入告主人曰某¶
固敬具以須主人迎賔於大門外之東西面再拜賔答¶
拜主人揖賔賔報揖執鴈從入至於寢門主人又揖入¶
<pb:KR2m0021_WYG_125-11a>¶
至内霤將曲揖當階主人曰請吾子升賔曰某敢辭主人曰固¶
請吾子升賔曰某敢固辭主人曰終請吾子升賔曰某敢終辭¶
主人升自阼階西面立賔升自西階進當房户北面跪奠鴈興再¶
拜降出主人不降送於賔入門母出立於房户外之西南面於賔¶
拜訖姆導女出於母左父少進西面戒之必有正焉若衣若笲命¶
之曰戒之敬之夙夜無違命母戒於西階上施衿結帨戒之曰勉¶
之敬之夙夜無違(帨佩/巾)庶母及門内施鞶申之以父母¶
之命之曰敬恭聼宗父母之言夙夜無愆視諸衿鞶(鞶鞶/囊婦)¶
<pb:KR2m0021_WYG_125-11b>¶
(人鞶絲所以/盛帨巾之屬)女出至車壻授綏姆辭曰未教不足與為¶
禮婦乘以几加景壻馭輪三周馭者代之主人使其属¶
送之壻出乘車先婦車從而行至於門外下車以俟婦¶
至降車北面立壻南面揖婦以入及寢門又揖以入賛¶
者徹樽羃酌𤣥酒三注樽女從者布席於奥東面(西南/隅謂)¶
(之奥若室内窄則席於堂上/楹間東向設樽於室户東)主人導婦升自西階入於¶
室即席東面婦入立於樽西南壻盥於南洗女從者沃¶
之婦盥於北洗壻従者沃之賛者以饌入設醬於席前葅¶
<pb:KR2m0021_WYG_125-12a>¶
醢在其北俎三設於豆東腊特於俎北賛者設黍於醬¶
東設湇於醬南設對醬於東(對醬婦醬設/之當特俎)葅醢在其南¶
北上設黍於腊北其西稷設湇於醬北賛啓㑹㕁於簋¶
簠南對簋簠於北(啓發/也)皆加匙箸壻從者布對席於饌¶
東賛者西面告饌具主人揖婦即對席西面皆坐賛者¶
授匕箸各以葅擩於醢皆祭於豆間又皆祭黍賛者各取肺¶
絶末以授皆祭賛者以肺加於俎(凡祭與食皆/賛者賛之)賛者皆移黍¶
置於席上授肺脊皆食以湇醬三飯卒食賛者二人俱洗¶
<pb:KR2m0021_WYG_125-12b>¶
盞於房酌於室内之樽詣戸西北面以酳主人及婦¶
皆興再拜受爵賛者北面答拜主人及婦皆坐祭酒賛¶
者以肝從皆奠爵取肝振祭嚌之賛者皆受實於且豆¶
各取爵皆飲訖賛者受爵主人及婦皆拜賛者以爵復¶
於篚又以爵酌酒再酳主人及婦仍立受爵坐飲卒爵皆興¶
賛者受爵復於篚三酳用巹如再酳主人及婦立於席¶
後賛者皆降東階洗爵升酌於户外樽入户西北面俱¶
奠爵興再拜皆坐取爵遂祭飲卒爵奠爵遂拜執爵興夫¶
<pb:KR2m0021_WYG_125-13a>¶
婦答拜降奠爵於篚主人出脫服於房婦退立樽西南¶
面位賛者徹饌設於東房如初婦脱服於室衽於奥北趾¶
(衽卧/席)主人入燭出婦從者餕夫之餘夫從者餕婦之餘¶
賛者酌户外樽酳之女從者待於户外呼則聞¶
　　　　見舅姑¶
質明賛見婦於舅姑立於寢門外賛者布舅席於東序¶
西向布姑席於房户之西南向舅姑俱即席坐婦執笲¶
棗栗(笲竹器𤣥/表纁裏)自門外入升自西階東面再拜遂跪奠¶
<pb:KR2m0021_WYG_125-13b>¶
於席前舅撫之賛者進徹以東婦退復東面位又再拜降¶
自西階受笲腶脩(腶脩婦從者/執俟于階下)升進北面再拜進跪奠¶
於姑席前姑舉之内賛者受以東婦退復北面位又再¶
拜賛設婦席於室户西南面(在姑席之/西少北)側樽甒醴於房内¶
東壁下加勺羃籩豆各一實以脯醢在樽北設洗於東¶
房近北罍水在洗東北肆(篚實以巾觶角/柶各一加羃)婦立於席西¶
南面賛者盥手洗觶酌醴加柶面柄出房詣婦席前北¶
面立婦進東面拜受退復位内賛者西階上北面拜送¶
<pb:KR2m0021_WYG_125-14a>¶
内賛者薦脯醢於婦席前婦升席坐左執觶右取脯擩¶
於醢祭於籩豆之間以柶祭醴三始扱一祭又扱再祭¶
加柶於觶面葉興降席西東面坐啐醴建柶興拜内賛¶
者答拜婦進升席跪奠觶於豆東取脯降自西階以出¶
授婦氏從人於寢門外¶
　　　　盥饋¶
舅姑入於室婦盥饋賛者布席於室之奥舅姑共席坐¶
俱東面南上賛者設樽於室内北墉下饌於房内西墉¶
<pb:KR2m0021_WYG_125-14b>¶
下其饌如同牢(牲體皆節折左載之於/舅俎右載之於姑俎)婦入升自西階¶
入房以醬進設於舅姑席前其他饌從者設之加匙箸¶
俱以南為上俎入各設於豆東訖賛者各授箸舅姑各¶
以韭葅擩於醬祭於籩豆之間又祭飯訖乃食三飯卒¶
食婦入於房盥手洗爵入室酌酒酳舅進奠爵於舅席¶
前少東西面再拜舅取爵祭酒飲之婦受爵出户入房¶
奠於篚又盥手洗爵酌酒酳姑如酳舅之禮設婦席於¶
室内北墉下樽東南面婦撤饌設於席前如初西上(婦/親)¶
<pb:KR2m0021_WYG_125-15a>¶
(徹醬設之其/他從者設之)婦進西面再拜退升席南向坐将餕舅命易醤内¶
賛者易之婦乃餕姑饌婦祭内賛者食三飯卒食内賛者洗爵¶
酌酒酳婦婦降席西面再拜受爵升席坐祭酒飲訖執爵興降¶
席東南面立内賛者受爵奠於篚婦進西面再拜受舅姑先¶
降自西階婦降自阼階(凡庶子婦舅姑不降/婦降自西階以出)¶
　　　　婚㑹¶
其日主人至於賔大門外之西東面立賔立於阼階下¶
西面儐者進於賔之左北面受命出立於大門外之東¶
<pb:KR2m0021_WYG_125-15b>¶
西面曰敢請事主人曰某有嘉禮請吾子有顧儐者入¶
告遂引賔出大門外之東西面再拜主人答拜主人曰某有嘉¶
禮願吾子有顧賔曰敢辭主人曰敢固請賔曰辭不得命敢¶
不從主人還賔遂與諸親從之賛者預鋪賔席於堂上¶
楹間近北南向設賔之宗室席位於賔席西南賔之異¶
姓席位於宗室之南又於西階下設異姓席位皆重行¶
南向以北為上設主人席位於阼階上西面設主人宗¶
室位於主人東北設異姓席位於宗室之北皆重行西¶
<pb:KR2m0021_WYG_125-16a>¶
向以南為上又設主人異姓席於東階下重行西向以北為¶
上賔至立於主人大門外之西東面賔宗室立於賔之西南¶
異姓立於宗室之南俱重行東面以北為上儐者引主人出¶
立於大門外之東西面主人諸親立於大門外之東重行西¶
面以南為上立定主人西面再拜賔東面答拜主人揖賔賔¶
報揖儐者引主人又儐者引賔以入諸親以次従入至内門¶
主人諸親次従入如常至階主人揖賔賔報揖賔主及諸¶
親以次升各立於席後其庭前者亦如之立定賔主及諸親¶
<pb:KR2m0021_WYG_125-16b>¶
俱坐執爵者酌酒升自東階酒升堂主及諸親皆起執爵者¶
以酒授主人儐者引主人進詣賔席前西北面立賔自席西¶
進東南向受爵儐者引主人退復位賔還席後立主人及諸¶
親俱坐執爵者又以酒授主人及賔主諸親賔主俱祭而飲¶
諸親不祭而飲爵行一周食升堂賔主及諸親皆起掌食者¶
以醢醤豆授主人儐者引主人進設於席前賔曰請吾子無¶
辱主人曰不敢忘禮儐者引主人復位執饌者以籩豆簠簋¶
俎鈃設於賔主席前又加以匙箸執饌者以次設食訖賔主¶
<pb:KR2m0021_WYG_125-17a>¶
皆祭而食諸親不祭而食於賔祭主人辭曰蔬食不足¶
祭賔主俱食三飯而止主人曰請吾子食賔更飯食畢¶
遂進庶羞觴行如常㑹畢賔主及諸親俱興儐者各引¶
賔主以下降出賔主及賔之諸親皆復門外位主人諸¶
親復門内位主人再拜送賔退儐者引主人入¶
　　　　　婦人禮㑹¶
女賔乘車入至下車所内賛者引入主人迎送於閣内相¶
稱之辭各准其夫餘如丈夫之禮¶
<pb:KR2m0021_WYG_125-17b>¶
　　　　　饗丈夫送者¶
其日掌事者鋪賔席於堂上楹間近北南向又鋪主人¶
席於阼階上西向又設衆賔之席於賔西南設從者位於階下¶
重行東面北上儐者引賔以下立于主人門外之西俱重行¶
東西以北為上立定儐者引主人出立于門東西面主人揖¶
賔賔報揖儐者各引賔主以下入至階主人揖賔賔報揖¶
賔主以下俱升立於席後立定賔主以下俱坐遂進酒¶
設食如婚㑹之儀㑹畢賔主以下俱興儐者引賔立於¶
<pb:KR2m0021_WYG_125-18a>¶
西階下東面主人掌事者奉束帛之篚升以授主人主人執¶
篚西面立賔西階上北面再拜主人進立於楹間南面¶
賔進立於主人之西俱南面主人以篚幣授賔賔受¶
退立於西階上東面主人還東階上北面再拜送儐者¶
引賔以下降自西階從者迓受幣在庭者以次出復門外¶
位賔者引主人降自東階出門東西面拜送賔退主人¶
入¶
　　　　饗婦人送者¶
<pb:KR2m0021_WYG_125-18b>¶
内儐者引賔升主人迎送於閣内相稱之辭各准其夫¶
酬以束帛如丈夫之禮五品以上子孫九品以上子孫¶
三品以上大功以上親五品以上朞以上親婚並假用¶
士禮¶
　¶
　¶
　¶
　大唐開元禮卷一百二十五¶
