# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:12.472943
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR2m0021_WYG_132-1a>¶
欽定四庫全書¶
　大唐開元禮卷一百三十二　唐　蕭嵩等　撰¶
　　凶禮¶
　　　五服制度¶
　　　　斬衰(三年/)¶
　　　　齊衰(三年/)　(杖周/)　(不杖周/)　(五月/)　(三月/)¶
　　　　大功　(長殤九月/)　(中殤七月/)　(成人九月/)¶
　　　　小功(五月/)　(殤/)　　(成人/)¶
<pb:KR2m0021_WYG_132-1b>¶
　　　　緦麻(三月/)　(殤/)　　(成人/)¶
斬衰三年¶
　　正服¶
　　　子為父¶
　　　女子子在室為父(女子子重稱子者别於/男子言在室則闗許嫁)¶
　　　女子子嫁反在父之室為父(遭喪後而出者始/服齊衰周出而虞)¶
　　　(則受以三年之服既虞而出則/小祥亦如之既除喪而出則已)¶
　　加服¶
<pb:KR2m0021_WYG_132-2a>¶
　　　嫡孫為祖(謂承重者為曾祖/髙祖後亦如之)¶
　　　父為長子(重其當先祖之正體又將代已為宗/廟主故庶子不得為長子三年不繼)¶
　　　(祖與禰也於庶子之嫡/孫乃為其嫡子三年)¶
　　義服¶
　　　為人後者為所後父(受重故三年為所後祖亦如/之凡為人後者不以嫡子)¶
　　　妻為夫(夫尊/而親)¶
　　　妾為君(妾謂夫/為君)¶
　　　國官為國君(布帶繩屨/既𦵏除之)¶
<pb:KR2m0021_WYG_132-2b>¶
　　衰冠¶
　　　右正服加服衰裳三升義服三升半冠同六升¶
　　　右縫通屈一條繩為武垂下為纓冠外縪(凡服/上曰)¶
　　　(衰下曰裳布八十縷為升外繹者/冠前後屈而出於武外厭縫之也)婦人之衰連¶
　　　裳以六升布為總(總束/髮也)童子亦連裳¶
　　絰帶¶
　　　苴麻絰帶首絰大九寸左本在下繩纓五分首¶
　　　絰去一以為腰絰大七寸二分絞垂兩結相去¶
<pb:KR2m0021_WYG_132-3a>¶
　　　四寸婦人絰如男子男子又有絞帶(苴惡色也/首絰象緇)¶
　　　(冠之頍腰絰象大帶絞帶象革帶五/分腰絰去一為之齊衰以下用布)¶
　　屨¶
　　　菅屨外納(外納納其/餘於外)婦人屨亦如男子¶
　　杖¶
　　　右苴竹杖其大如腰絰長齊其心本在下主婦¶
　　　亦杖諸婦則不杖童子不杖其當室者則絻而¶
　　　杖(童子及婦人不杖者以其不能病/也然而童子當室杖者尊為喪主)¶
<pb:KR2m0021_WYG_132-3b>¶
　　絻¶
　　　右狀象冠廣一寸無辟積童子當室亦服之¶
總論節制¶
　三公以下皆三月而𦵏而虞三虞而卒哭十三月小¶
　祥除首絰練八升布為冠纓武亦如之婦人練總除¶
　腰絰至二十五月大祥除靈座(自後有祭/設几席)除衰裳去¶
　絰杖十五升布深衣布純縞冠素紕纓革帶素履婦¶
　人除衰裳去絰縞總衣履如男子二十七月禫祭𤣥¶
<pb:KR2m0021_WYG_132-4a>¶
　冠皂纓仍布深衣革帶吉履婦人緇總衣屨如男子¶
　踰月復平常¶
齊衰三年¶
　　正服¶
　　　子為母(舊禮父卒為母周/今改與父在同)¶
　　　為祖後者祖卒則為祖母(為曽祖髙祖後者為/曽髙祖母亦如之)¶
　　　母為長子¶
　　加服¶
<pb:KR2m0021_WYG_132-4b>¶
　　　繼母如母(繼母之配父/與親母同)¶
　　　慈母如母(妾之無子者妾子之無母者父命為/子生則養之如母死則喪之如母)¶
　　義服¶
　　　繼母為長子¶
　　　妾為君之長子(與嫡妻同不敢/輕服夫之正統)¶
　　衰冠¶
　　　右正服加服衰裳四升義服五升其縷四升半¶
　　　成布四升冠七升合縫布纓武冠内縪(前後縫/於武内)¶
<pb:KR2m0021_WYG_132-5a>¶
　　　(厭縫/之)¶
　　絰帶¶
　　　牡麻絰帶首絰大七寸二分左本在上繩纓五¶
　　　分首絰去一以為腰絰大五寸七分半布帶代¶
　　　絞帶¶
　　屨¶
　　　屨内納¶
　　杖¶
<pb:KR2m0021_WYG_132-5b>¶
　　　桐杖其大如腰絰通圎之長齊其心其本在¶
　　　下¶
總論節制¶
　　　十三月小祥除首絰練九升為冠纓武亦如之¶
　　　其他祥禫變除與斬衰同踰月復平常¶
齊衰杖周¶
　　正服¶
　　　父卒母嫁及出妻之子為母皆報(父卒為父後/者為嫁母無)¶
<pb:KR2m0021_WYG_132-6a>¶
　　　(服母猶服之不為出母/黨服則為繼母之黨服)¶
　　　為祖後者祖在為祖母(為曾祖髙祖/後者亦如之)¶
　　義服¶
　　　父卒繼母嫁從為之服報(若繼母出則不服若/繼母出嫁子從而繼)¶
　　　(育則服不/育則不服)¶
　　　夫為妻¶
齊衰不杖周¶
　　正服¶
<pb:KR2m0021_WYG_132-6b>¶
　　　為祖父母(父所生庶母亦同唯/為祖後者乃不服)¶
　　　為伯叔父¶
　　　為兄弟¶
　　　為衆子(衆子者長子之弟及妾子凡父母于子/舅姑于婦并傳重于嫡所傳重非嫡及)¶
　　　(養子為後者服之/皆如衆子婦服)¶
　　　為兄弟之子(女在室報/之亦然)¶
　　　為嫡孫(有嫡子無嫡孫凡為後承/嫡者雖曽孫𤣥孫與孫同)¶
　　　為姑姊妹女子子在室及適人無主者姑姊妹報¶
<pb:KR2m0021_WYG_132-7a>¶
　　　(無主無祭主謂無夫與/子人之所哀不忍降之)¶
　　　女子子為祖父母(雖出嫁猶不/敢降其祖)¶
　　　妾為其子¶
　　加服¶
　　　女子子適人者為兄弟之為父後者(出嫁猶不/降為父後)¶
　　　(者婦人有歸宗之義/故不自絶其族類)¶
　　降服¶
　　　妾為其父母(凡妾為私/親如衆人)¶
<pb:KR2m0021_WYG_132-7b>¶
　　　為人後者為其父母報(凡為人後者本親降一/等其妻又降夫一等)¶
　　　女子子適人者為其父母¶
　　義服¶
　　　為伯叔母(服與伯/叔同)¶
　　　為繼父同居者(子無大功之親與之適人所適/者亦無大功之親是謂繼父同)¶
　　　(居繼父之子不從/服為繼父不報)¶
　　　妾為嫡妻(嫡妻不/為妾服)¶
　　　妾為君之庶子¶
<pb:KR2m0021_WYG_132-8a>¶
　　　婦為舅姑(其夫為祖曽祖髙祖後/者其妻從服亦如舅姑)¶
　　　為夫兄弟之子(男女/同報)¶
　　　舅姑為嫡婦(其夫應三年者然/後為其婦齊哀周)¶
齊衰五月¶
　　正服¶
　　　為曽祖父母(本三月以其降殺太/多故新議改從五月)¶
　　　女子子在室者及嫁者為曽祖父母¶
齊衰三月¶
<pb:KR2m0021_WYG_132-8b>¶
　　正服¶
　　　為髙祖父母(重其衰麻尊尊也減/其日月為恩殺也)¶
　　　女子子在室者及嫁者為髙祖父母(不敢降其/祖也)¶
　　義服¶
　　　為繼父不同居(先同今異繼父有子及有大功/之親雖同居亦為異居元不同)¶
　　　(者不/服)¶
　　　右降服亦衰裳四升冠七升正服五升冠八升¶
　　　義服六升冠九升右縫布纓武冠内縪前後縫¶
<pb:KR2m0021_WYG_132-9a>¶
　　　於武内厭縫之(婦人則布總精/麄如男子之冠)其絰帶與三年同¶
　　　其杖三年及杖周皆桐杖各大如腰絰通圓之¶
　　　長齊其心本在下麤屨内納不杖周則麻屨五¶
　　　月三月則繩屨其三年者與斬衰同杖周十一¶
　　　月小祥十三月大祥十五月禫逾月除復常祥¶
　　　禫變節皆與斬衰同其父卒母嫁出妻之子為¶
　　　母及為祖後祖在為祖母雖周除仍心䘮三年義服¶
　　　齊衰三月者衰裳六升冠九升絰帶與周同而繩屨¶
<pb:KR2m0021_WYG_132-9b>¶
大功¶
　長殤九月中殤七月¶
　　正服¶
　　　為子女子子之長殤中殤(殤者未成人而死可/哀傷者男子已娶女)¶
　　　(子許嫁皆不為殤年十九至十六為長殤十五/至十二為中殤十一至八嵗為下殤八嵗以下)¶
　　　(為無服之殤以日易月本服周者哭之/十三日大功九日小功五日緦麻三日)¶
　　　為叔父之長殤中殤¶
　　　為姑姊妹之長殤中殤¶
<pb:KR2m0021_WYG_132-10a>¶
　　　為兄弟之長殤中殤¶
　　　為嫡孫之長殤中殤(嫡曽孫嫡/𤣥孫亦司)¶
　　　為兄弟之子女子子之長殤中殤¶
　　義服¶
　　　為夫之兄弟之子女子子之長殤中殤¶
　成人九月¶
　　正服¶
　　　為從父兄弟(今之同堂兄弟/姊妹之在室者)¶
<pb:KR2m0021_WYG_132-10b>¶
　　　為庶孫(女在室/亦然)¶
　　降服¶
　　　為女子子適人者(出降者兩女各出不再降若/兩男各為人後者亦如之)¶
　　　為姑姊妹適人者報¶
　　　出母為女子子適人者(女報/同)¶
　　　為兄弟之女適人者報¶
　　　為人後者為其兄弟¶
　　　為人後者為其姑姊妹在室者報¶
<pb:KR2m0021_WYG_132-11a>¶
　　　右成人服衰裳八升冠十升餘皆與長殤同¶
　　義服¶
　　　為夫之祖父母¶
　　　為夫之伯叔父母報(報者旁尊不/足以尊降)¶
　　　為夫之兄弟女適人者報¶
　　　夫為人後者其妻為本生舅姑¶
　　　為衆子婦¶
　　　右降服衰裳七升正服八升冠十升義服衰裳¶
<pb:KR2m0021_WYG_132-11b>¶
　　　九升冠十一升(婦人則布總精/麄如男子之冠)牡麻絰首大五¶
　　　寸七分半長殤及成人皆九月纓以繩中殤皆¶
　　　七月絰無纓俱五分首絰去一以為腰絰大四¶
　　　寸六分布帶繩纓¶
小功五月¶
　殤¶
　　正服¶
　　　為子女子子之下殤¶
<pb:KR2m0021_WYG_132-12a>¶
　　　為叔父之下殤¶
　　　為姑姊妹之下殤¶
　　　為嫡孫之下殤¶
　　　為兄弟之下殤¶
　　　為兄弟之子女子子之下殤¶
　　　為從父兄弟姊妹之長殤¶
　　　為庶孫丈夫婦人之長殤¶
　　降服¶
<pb:KR2m0021_WYG_132-12b>¶
　　　為人後者為其兄弟之長殤¶
　　　為姪丈夫婦人之長殤(出嫁姑/為之服)¶
　　　為人後者為其姑姊妹之長殤¶
　　義服¶
　　　為夫之兄弟之子女子子之下殤¶
　　　為夫之伯叔父之長殤¶
　　　右降正服冠縗同十升義十一升澡麻絰帶(澡/謂)¶
　　　(去其莩垢/不絶其本)冠左縫不厭(婦人布總精/麄如男子)首絰大四¶
<pb:KR2m0021_WYG_132-13a>¶
　　　寸六分五分首絰去一以為腰絰大三寸七分¶
　　　布帶吉屨無絇婦人衰絰精麄如男子降服不¶
　　　澡¶
　成人五月¶
　　正服¶
　　　為從祖祖父報(祖之兄弟也兄弟之/孫女在室亦如之)¶
　　　為從祖父報(父之同堂兄弟同堂兄/弟之女在室亦如之)¶
　　　為從姑姊妹在室者報(父之同堂姊妹/及已再従姊妹)¶
<pb:KR2m0021_WYG_132-13b>¶
　　　為從祖祖姑在室者報(祖之/姊妹)¶
　　　為外祖父母¶
　　　為舅及從母丈夫婦人報(母之兄/弟姊妹)¶
　　降服¶
　　　為從父姊妹適人者報(周堂/姊妹)¶
　　　為孫女適人者¶
　　　為人後者為其姑姊妹適人者報¶
　　義服¶
<pb:KR2m0021_WYG_132-14a>¶
　　　為從祖祖母報(祖之兄/弟妻)¶
　　　為從祖祖母報(父之同堂/兄弟妻)¶
　　　為夫之姑姊妹在室及適人者報¶
　　　為娣姒婦報¶
　　　為同母異父兄弟姊妹報¶
　　　為嫡母之父母兄弟從母(謂妾子為嫡母之父/母及兄弟姊妹嫡母)¶
　　　(卒則/不服)¶
　　　為庶母慈已者(謂庶母之/乳養已者)¶
<pb:KR2m0021_WYG_132-14b>¶
　　　為嫡孫之婦(有嫡婦則無嫡孫之婦曽孫𤣥/孫為後者服其婦如嫡孫之婦)¶
　　　母出為繼母之父母兄弟從母(母卒則為其母/之黨服不為繼)¶
　　　(母之/黨服)¶
　　　嫂叔報(兄嫂弟/妻同)¶
　　　右降服衰裳十升正服衰裳十一升冠同十一¶
　　　升義服衰裳十二升冠與衰同其絰如小功五¶
　　　月唯麻斷本¶
緦麻三月¶
<pb:KR2m0021_WYG_132-15a>¶
　殤¶
　　正服¶
　　　為從父兄弟姊妹之中殤下殤¶
　　　為庶孫丈夫婦人之中殤下殤¶
　　　為從祖叔父之長殤¶
　　　為從祖兄弟之長殤¶
　　　為舅及從母之長殤¶
　　　為從父兄弟之子之長殤¶
<pb:KR2m0021_WYG_132-15b>¶
　　　為兄弟之孫之長殤¶
　　　為從祖姑姊妹之長殤¶
　　降服¶
　　　為人後者為其兄弟之中殤下殤¶
　　　為姪丈夫婦人之中殤下殤(出嫁姑/為之服)¶
　　　為人後者為其姑姊妹之中殤下殤¶
　　義服¶
　　　為人後者為從父兄弟之長殤¶
<pb:KR2m0021_WYG_132-16a>¶
　　　為夫之叔父之中殤下殤¶
　　　為夫之姑姊妹之長殤¶
　成人¶
　　正服¶
　　　為族兄弟(三從兄弟三從姊/妹出嫁者則無服)¶
　　　為族曽祖父報(曽祖之兄弟曽孫/女出嫁則無服)¶
　　　為族祖父報(祖之同堂兄弟孫/女出嫁則無服)¶
　　　為族父報(父之再從兄弟再從兄/弟之女出嫁則無服)¶
<pb:KR2m0021_WYG_132-16b>¶
　　　為曽孫𤣥孫¶
　　　為外孫(女子子/之男女)¶
　　　為從母兄弟姊妹(今為兩姨/兄弟姊妹)¶
　　　為姑之子(外兄弟/姊妹)¶
　　　為舅之子(内兄弟/姊妹)¶
　　　為族曽祖姑在室者報(曽祖之/姊妹)¶
　　　為族祖姑在室者報(祖之同/堂姊妹)¶
　　　為族姑在室者報(父之再/従姊妹)¶
<pb:KR2m0021_WYG_132-17a>¶
　　降服¶
　　　女子子適人者為從祖父報(謂堂/伯叔)¶
　　　為從祖姑姊妹適人者報(父之同堂姊妹及/已之再從姊妹)¶
　　　庶子為父後者為其母(若無嫡母及嫡母卒則/申妾子不服外祖父母)¶
　　　(舅從/母)¶
　　　為從祖祖姑適人者報(祖之/姊妹)¶
　　　為人後者為外祖父母(本生外/祖父母)¶
　　　為兄弟之孫女適人者報¶
<pb:KR2m0021_WYG_132-17b>¶
　　義服¶
　　　為族曽祖母報(曽祖兄/弟之妻)¶
　　　為族祖母報(祖之同堂/兄弟之妻)¶
　　　為族母報(父之再從/兄弟之妻)¶
　　　為庶孫之婦¶
　　　女子子適人者為從祖伯叔母(同堂伯/叔母)¶
　　　為庶母(父妾有/子者)¶
　　　為乳母¶
<pb:KR2m0021_WYG_132-18a>¶
　　　為壻(女子子/之夫報)¶
　　　為妻之父母(從妻/服之)¶
　　　為夫之曽祖髙祖父母¶
　　　為夫之從祖祖父母報(夫之祖兄/弟及其妻)¶
　　　為夫之從祖父母報(夫之父同堂/兄弟及其妻)¶
　　　為夫之外祖父母報¶
　　　為夫之從祖兄弟之子(夫之再從/兄弟之子)¶
　　　為夫之從父兄弟之妻¶
<pb:KR2m0021_WYG_132-18b>¶
　　　為夫之從父姊妹在室及適人者¶
　　　為夫之舅及從母報¶
改葬緦(子為父母妻妾/為夫既葬除之)¶
　右降正義服冠衰同十五升去其半有事其縷無事其布右¶
　縫不厭(婦人則布總精/麄如男子之冠)澡麻斷本以為絰首絰大三寸七分¶
　五分首絰去一以為腰絰大二寸九分布帶吉屨無絇¶
皇家所絶旁親服者皇弟子為之皆降一等凡童子不¶
緦當室則緦¶
<pb:KR2m0021_WYG_132-19a>¶
衰裳制度¶
凡衰外削幅裳内削幅三絇(削猶殺也絇謂辟兩側空/中央也凡衰前幅三絇後)¶
(四/絇)若齊裳内衰外(齊緝也凡五服之衰一斬四緝/緝裳者内展之緝衰者外展之)負廣¶
出于適寸(負在背者適辟領也/負出于辟領旁一寸)適博四寸出于衰(博廣也/辟領廣)¶
(四寸則與闊中八寸也兩之為/尺六寸出于衰者旁出衰外)衰長六寸博四寸(廣長/當心)衣¶
帶下尺(衣帶下尺者腰也廣/尺足以掩裳上際)衽二尺有五寸(衽所以掩/裳際也上)¶
(正一尺燕尾二尺五寸/凡用布三尺五寸也)袂屬幅(屬猶連也連/幅謂不削)衣二尺有¶
二寸(此謂袂中也衣自領至腰二尺二寸倍之四尺/四寸加辟領八寸又倍之凡衣用布一丈四寸)袪¶
<pb:KR2m0021_WYG_132-19b>¶
尺二寸(袪袖/口也)¶
　¶
　¶
　¶
　¶
　¶
　¶
　大唐開元禮卷一百三十二¶
