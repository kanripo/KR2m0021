# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:11.178790
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷六十七
<pb:KR2m0021_WYG_067-1a>¶
欽定四庫全書¶
　大唐開元禮卷六十七　　　唐　蕭嵩等　撰¶
　　吉禮¶
　　　時旱就祈岳鎮海瀆　　乆雨禜國門¶
　　　　　時旱就祈岳鎮海瀆¶
將祈有司筮日如别儀前一日諸祈官皆於祈所清齋¶
一宿所司清掃内外又為埋埳於壇南如常禮設祈官¶
位於壇東南執事者位於祈官東南奉禮於執事西南¶
<pb:KR2m0021_WYG_067-1b>¶
贊者二人在南差退俱西向北上又設太祝奉幣帛位¶
於瘞坎之南北向(海瀆即設於奉/幣位南北向)又設祈官以下位於¶
門外道東重行西面北上設樽罍篚各於常所執樽罍¶
篚者各位於樽罍篚之後其日未明祈官以下各服其¶
服所司帥其屬入設神座及樽罍如常儀太祝以幣置¶
於篚(幣各依方色/長一丈八尺)掌饌者實籩豆(籩一實脯/豆一寔醢)奉禮帥贊¶
者先入就位賛引太祝及執樽罍篚羃者入當壇南重行北¶
面以西為上立定奉禮曰再拜贊者承傳(凡奉禮有詞/贊者皆承傳)¶
<pb:KR2m0021_WYG_067-2a>¶
太祝以下皆再拜執樽者各就位贊引引太祝升自東¶
階行掃除於上訖降行掃除於下皆就位質明謁者引¶
祈官贊引引執事者俱就門外位謁者引祈官贊引引¶
執事者俱入就位立定奉禮曰再拜祈官以下皆再拜¶
(其先拜/者不拜)謁者進祈官之左白有司謹具請行事退復位¶
奉禮曰再拜在位者皆再拜初白請行事掌饌者帥進¶
饌者奉饌陳於門外祈官拜訖太祝跪取幣於篚以授¶
祈官祈官奉幣置於神座祈官拜訖降復位掌饌者引¶
<pb:KR2m0021_WYG_067-2b>¶
饌入升自南階太祝迎引於壇上進設座前設訖掌饌¶
者以下降復執事位謁者引祈官詣罍洗盥手洗爵升¶
自南階詣酒樽所執樽者舉羃祈官酌酒謁者引祈官¶
進北面跪奠於神座前俛伏興少退北向立太祝持版¶
進於神座之右東面跪讀祝文曰維某年歲次月朔日¶
子嗣天子某謹遣具官姓名敢昭告於某岳(鎮海/瀆)乆闕¶
時雨黎元惟懼惟神哀救蒼生敷降嘉液謹以制幣清¶
酌酺醢明薦於神尚饗祝興祈官再拜太祝進跪奠版¶
<pb:KR2m0021_WYG_067-3a>¶
於神座興還樽所祈官再拜謁者引祈官降復位太祝¶
進跪徹豆還樽所(徹者籩豆各一/少移於故處)奉禮曰再拜在位者¶
皆再拜謁者進祈官之左白請就望瘞位謁者引祈官¶
就望瘞位西向立於在位者將拜太祝進神座前跪取¶
幣置於塪東西面各二人寘土半塪(海瀆則以/幣沉之)奉禮曰¶
再拜祈官以下皆再拜謁者進祈官之左白禮畢遂引¶
祈官出贊引引執事者以次出太祝以下俱復執事位¶
立定奉禮曰再拜太祝以下皆再拜以出奉禮贊者以¶
<pb:KR2m0021_WYG_067-3b>¶
次出其祝版燔於齋所得雨報祠用牲其沈瘞幣血及¶
飲福受胙皆與正祭同餘與祈禮同祝文曰維某年歲¶
次月朔日子嗣天子某謹遣具官姓名敢昭告於某岳¶
(鎮海瀆/各隨稱)徃以乆闕時雨敢陳誠禱惟神昭祐降兹嘉液¶
九土霑洽蒼生咸頼謹以制幣犧齊粢盛庶品明薦於¶
神尚饗¶
　　　　乆雨禜國門¶
將祭有司筮日如别儀前一日諸祭官清齋於祭所右¶
<pb:KR2m0021_WYG_067-4a>¶
校掃除祭所太官丞預饌酒醢脯(尊以/瓢尊)其日質明郊社¶
令帥其屬設神座皆内向設酒樽各於神座之左設罍¶
洗及篚於酒樽之左俱内向(篚實以/巾爵)執樽罍洗篚者各¶
位於樽罍洗篚之後奉禮設獻官之位於罍洗之左右¶
向執事者位於其後皆近神為上郊社丞與良醖令屬¶
實樽罍獻官以下俱就位立定謁者贊引獻官以下皆¶
再拜祝與執樽罍洗篚者各就位立定太官丞出詣饌¶
所謁者進獻官之左白有司謹具請行事退復位太官¶
<pb:KR2m0021_WYG_067-4b>¶
丞引饌入太祝迎引設於神座前設訖太官丞以下還¶
本位祝還樽所謁者引獻官詣罍洗盥手洗爵詣樽所¶
執樽者舉羃獻官酌酒進神座前跪奠爵俛伏興少退¶
向座立太祝持版進於神座之右東面跪讀祝文曰維¶
某年歲次月朔日子嗣天子遣某官姓名昭告於國門¶
霖雨淹乆害於百榖惟靈降福應時開霽謹以清酌嘉¶
薦明告扵神尚饗祝興獻官再拜太祝進跪奠版扵神座俛¶
伏興還樽所獻官拜訖謁者引還本位祝進跪徹豆俛¶
<pb:KR2m0021_WYG_067-5a>¶
伏興還樽所(徹者少移/於故處)祝與執樽罍篚者俱復執事位¶
謁者贊拜獻官以下皆再拜謁者進獻官之左白禮畢¶
遂引獻官以下出每祭皆如之其祝版燔於齋所若雨¶
止報祠以少牢飲福餘與祈同祝文曰維某年歲次月¶
朔日子嗣天子遣某官姓名昭告於國門前以霖雨式¶
陳誠禱惟神降祉應時開霽謹以清酌少牢粢盛庶品¶
明薦於神尚饗¶
　¶
<pb:KR2m0021_WYG_067-5b>¶
　¶
　¶
　¶
　¶
　¶
　¶
　¶
　大唐開元禮卷六十七¶
