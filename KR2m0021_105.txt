# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:11.912638
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷一百五
<pb:KR2m0021_WYG_105-1a>¶
欽定四庫全書¶
　大唐開元禮卷一百五　　唐　蕭嵩等　撰¶
　　嘉禮¶
　　　臨軒冊命皇后　　　卜日¶
　　　告圜丘　　　　　　告方澤¶
　　　告太廟　　　　　　臨軒命使¶
　　　皇后受冊　　　　　皇后受羣臣賀¶
　　　皇后表謝　　　　　朝皇太后¶
<pb:KR2m0021_WYG_105-1b>¶
　　　皇帝㑹羣臣　　　　羣臣上禮¶
　　　皇后㑹外命婦　　　皇后廟見¶
　　　　卜日¶
冊皇后有司預卜日如别儀¶
　　　　告圜丘　告方澤　告太廟¶
右並有司行事如常告之儀¶
　　　　臨軒命使¶
將行冊禮所司奏請太尉為使司徒為副前一日尚舎¶
<pb:KR2m0021_WYG_105-2a>¶
奉御設御幄于太極殿北壁下南向鋪御坐如常守宫¶
設羣官次于東西朝堂太樂令展宫懸于殿庭設舉麾¶
位于殿上西階之西東向一位於樂懸東南西向鼔吹¶
令展十二案於建皷之外乘黄令陳車輅尚輦奉御陳¶
輿輦並如常儀典儀設羣官版位文官一品以下五品¶
以上于懸東六品以下于横街之南俱重行西面北上¶
武官一品以下五品以上于懸西六品以下于横街之¶
南當文官俱東面北上諸親于五品以上之南(皇宗親/在東異)¶
<pb:KR2m0021_WYG_105-2b>¶
(姓親/在西)蕃客分方于六品以下之南皆以北為上並如常¶
儀(若有朝集使分方于文武官當品之下/諸州使人分方于朝集使九品之後)設典儀位于¶
懸之東北賛者二人在南少退俱西向設冊使主副受¶
命位於大横街南道東俱北面西上奉禮設門外位皆如¶
元日之儀其日諸衞勒所部列黄麾大仗如常儀羣官¶
等依時刻集朝堂俱就次各服朝服通事舍人各引就¶
朝堂前位侍中量時刻版奏請中嚴鈒㦸近仗入陳于¶
殿庭太樂令皷吹令等帥工人入就位協律郎入就舉¶
<pb:KR2m0021_WYG_105-3a>¶
麾位典儀帥賛者先入就位諸侍衞之官各服其器服¶
符寳郎奉寳俱詣閤奉迎通事舍人引羣官入就位又¶
引冊使入立于太極門外道東西面黄門侍郎主節奉¶
節立于左延明門内道北中書侍郎帥令史奉冊案立¶
于節南俱西面(每案令令史二人絳/公服對舉仍覆以帕)侍中版奏外辦皇¶
帝服衮冕御輿以出曲直華盖警蹕侍衞如常儀皇帝¶
將出仗動太樂令令撞黄鐘之鐘右五鐘皆應協律郎¶
跪俛伏舉麾(凡樂皆協律郎舉麾工鼔柷/而後作偃麾戛敔而後止)鼓柷奏太和¶
<pb:KR2m0021_WYG_105-3b>¶
之樂鼔吹振作皇帝出自西房即御坐南向坐符寳郎¶
奉寳置于御坐如常樂止通事舍人引冊使主副入就¶
位太尉初入門舒和之樂作至位樂止立定典儀曰再¶
拜賛者承傳羣官在位者皆再拜侍中前承制降詣使¶
者東北西面稱有制冊使俱再拜侍中宣制曰勅某氏¶
為皇后命公等持節展禮宣制訖又俱再拜侍中還侍¶
位黄門侍郎引主節詣冊使所主節以節授黄門侍郎¶
黄門侍郎執節西面授太尉太尉受付節立于使後黄¶
<pb:KR2m0021_WYG_105-4a>¶
門侍郎退中書侍郎引冊案及琮璽綬案立于冊使東¶
北西面中書侍郎取(持案者退自使後/立于太尉之左)西面授太尉太¶
尉受冊置于案退立于使後中書侍郎又取琮璽綬以¶
授太尉太尉受置于案皆如受冊之儀中書侍郎退典¶
儀曰再拜賛者承傳羣官在位者皆再拜通事舍人引¶
冊使出持節者前導持案者次之太尉初行樂作出門¶
樂止侍中前跪奏稱侍中臣某言禮畢俛伏興還侍位¶
皇帝興太樂令令撞㽔賔之鐘左五鐘皆應鼔柷奏太¶
<pb:KR2m0021_WYG_105-4b>¶
和之樂皇帝降坐侍衛警蹕如來儀入自東房樂止¶
通事舍人引群官在位者以次出(蕃客/先出)¶
　　　　皇后受冊¶
前一日守宫于肅章門外道西近南隨便設太尉司徒¶
等次東向北上又于命婦朝堂設外命婦次如常尚寝率¶
其屬于皇后正殿設御幄鋪坐南向又設皇后受冊位¶
于殿庭階間北向又設命婦等脱舄席于西階前近西¶
東向司樂展宫懸之樂於殿庭設麾於殿上西階之西東向¶
<pb:KR2m0021_WYG_105-5a>¶
並如常内僕進重翟以下於肅章門之外道東西向以¶
北為上其日依時刻諸衞勒所部屯門列仗及陳布于¶
皇后正殿南門之外如常儀典儀設冊使位于肅章門¶
外之西東向北上設内侍位于副使之南舉冊案及琮¶
璽綬者位於南差退俱東向又設内給事位于北廂南向又¶
設内謁者監位于其東南西向内謁者設外命婦位于命婦¶
朝堂分左右廂大長公主以下在東太夫人以下在西並毎等¶
異位重行相向以北為上司賛設内命婦及内官非供¶
<pb:KR2m0021_WYG_105-5b>¶
奉者陪列之位于受冊正殿之庭東廂西向重行北上又¶
設内命婦等朝位于殿庭御道東重行北面西上又設¶
外命婦朝位于殿庭御道左右近南大長公主以下在¶
道東每等異位重行北面以西為上太夫人以下在道¶
西每等異位重行北面以東為上又設司賛位于東階¶
東南典賛二人在南差退俱西向内侍版奏皇后請中¶
嚴外命婦依時刻俱赴集命婦朝堂次各服其服内謁¶
者監預置二案于肅章門外近限太尉司徒既受命出¶
<pb:KR2m0021_WYG_105-6a>¶
至朝堂俱乘輅偹鹵簿皷吹持節如式其冊琮璽綬各¶
以油絡網犢車載而行内侍之屬與所司守掌之至永¶
安門外降輅謁者引入持節者前導持案者次之掌次¶
者俱引入次内典引引外命婦就朝堂位司樂帥女工¶
人入就位典樂升就舉麾位司賛帥典賛先就殿庭位¶
内典引各引外命婦兩行以次進至肅章門司賔接引¶
進入立于皇后正殿閤外如朝堂之位謁者引太尉以¶
下就肅章門外位持節者立于太尉之北少退東面謁¶
<pb:KR2m0021_WYG_105-6b>¶
者監引内給事就南面位謁者監退復位内命婦等應¶
陪列者各服其服司賔引就陪位尚儀版奏外辦皇后¶
首飾褘衣司言引尚宫尚宫引皇后出自正殿西房侍¶
衛警蹕如常儀(首飾褘衣/所司預進)典樂舉麾奏正和之樂(凡樂/皆典)¶
(樂舉麾工鼔柷而後/作偃麾戛敔而後止)皇后至兩楹間南向立定樂止初¶
内給事既就南面位太尉進内給事前北向跪稱太尉¶
封臣某司徒封臣某奉制授皇后偹物典冊訖俛伏興¶
退復位謁者監引内給事詣肅章門傳告司言司言入¶
<pb:KR2m0021_WYG_105-7a>¶
詣皇后前跪奏訖興還侍位初司言入奉冊琮璽綬者¶
以次進當司徒前司徒取冊琮綬以次進授太尉舉案者¶
以次退司徒授訖退復位内侍進太尉前西面以次受¶
冊琮璽綬東面授内謁者監(量以内謁者/等助舉之)退復位内謁¶
者監等持冊琮璽綬等進立于肅章門外跪置冊琮璽綬¶
于案俛伏興初司言奏訖尚儀賛皇后降司言引尚宫¶
尚宫引皇后降就庭中北面位皇后初行樂作立定樂¶
止初皇后將降又尚宫詣門跪取冊尚服詣門跪取琮¶
<pb:KR2m0021_WYG_105-7b>¶
璽綬興進俱入立于皇后之右少前西向司言司寳各¶
一人進立于皇后之左少前東向尚宫稱有制尚儀賛¶
皇后再拜皇后再拜尚宫宣冊訖尚儀又賛皇后再拜¶
皇后再拜奉冊進授皇后皇后受以授司言尚服又奉¶
琮璽綬次授皇后皇后受以授司寳訖尚儀賛皇后升¶
坐皇后御輿繖扇侍衞如常皇后升初行樂作即御坐¶
南向坐司璽奉琮璽置于御坐樂止司賔引内命婦等¶
陪列者以次進就北面位為首者初行典樂舉麾舒和¶
<pb:KR2m0021_WYG_105-8a>¶
之樂作至位立樂止司賛曰再拜掌賛承傳内命婦皆¶
再拜司賔引為首者一人詣西階初行樂作至階樂止¶
為首者脱舄升進當御坐前北面跪奏稱某妃妾姓等¶
言伏惟殿下坤象配天德昭厚載凡厥兆庶不勝慶躍¶
訖起司賔引為首者自西階降納舄樂作復位樂止司¶
賛曰再拜掌賛承傳内命婦等皆再拜司言前承令降¶
自西階詣命婦西北東面稱令㫖内命婦等皆再拜宣¶
令訖在位又再拜司賛曰再拜典賛承傳在位者皆再¶
<pb:KR2m0021_WYG_105-8b>¶
拜司賔以次從隨使出門各還其寢為首者初行樂作¶
至門樂止司賔又引外命婦以次入為首者初入門舒¶
和之樂作至位樂止立定司賛曰再拜掌賛承傳外命¶
婦皆再拜訖司賔引為首者一人進升奉賀復位拜樂¶
作止及宣令拜辭等皆如内命婦之儀訖引出為首者¶
初行樂作出門樂止司言又奏羣官賀訖尚儀前跪奏¶
稱尚儀妾姓等言禮畢興還侍位皇后降坐樂作御輿¶
入自東房侍衞警蹕如常儀樂止女工人退冊命使者¶
<pb:KR2m0021_WYG_105-9a>¶
乘輅詣朝堂至降車所降輅入至太極殿庭大横街南¶
御道東北面西上立中書令立于太尉東北西面太尉¶
等再拜復命曰奉制授皇后備物典冊禮畢又再拜中¶
書令奏聞太尉等退鹵簿幡節等各還本司¶
　　　　皇后受羣臣賀　　皇后表謝¶
　　　　朝皇太后　　　　皇帝㑹羣臣¶
　　　　羣臣上禮　　　　皇后㑹外命婦¶
　　　　皇后廟見¶
<pb:KR2m0021_WYG_105-9b>¶
右並如納后之儀¶
　¶
　¶
　¶
　¶
　¶
　¶
　大唐開元禮卷一百五¶
