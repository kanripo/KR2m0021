# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:11.997032
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷一百九
<pb:KR2m0021_WYG_109-1a>¶
欽定四庫全書¶
　大唐開元禮卷一百九　　　唐　蕭嵩等　撰¶
　　嘉禮¶
　　　遣使冊受官爵　　　朔日受朝¶
　　　朝集使朝見(并辭/)¶
　　　　遣使冊受官爵¶
前一日受冊之家設使者次於大門外道西南向其日¶
使者至掌次者引就次以制書置於案使者以下皆公¶
<pb:KR2m0021_WYG_109-1b>¶
服受冊者著朝服非朝服者皆公服出立於正寢東階¶
東南西面使者出次賛禮者引使者持節者前導立于¶
大門外之西持節者立于使者之北少退令史二人對舉¶
冊案立于使者之西南俱東面立定賛禮者引受冊者¶
迎于大門外之東西面又賛禮者引使者持節者前導¶
持冊案者次之入門而左使者詣階間南面立持節者¶
立于使者之東少南西面持案者立于使者西南東面¶
賛禮者引受冊者入立于使者之南北面立定持節者¶
<pb:KR2m0021_WYG_109-2a>¶
脱節衣持冊案者進使者前使者取冊持案者退復位¶
使者稱有制受冊者再拜宣冊訖受冊者又再拜賛禮¶
者引受冊者進使者前北面受冊退立于東階東南西¶
面持節者加節衣賛禮者引使者持節者導以出持案¶
者從之俱復門外位賛禮者引受冊者出門東西面再¶
拜送賛禮引使者還于次又賛禮者引受冊者入¶
　　　　朔日受朝(其朔日讀時令/則不行此禮)¶
前一日尚舍奉御設御幄于太極殿北壁南向守宫設¶
<pb:KR2m0021_WYG_109-2b>¶
羣官次于朝堂如常儀太樂令展宫懸於殿庭設舉麾¶
位于殿上西階之西東向一位于樂懸東南西向並如常¶
儀其日典儀設文官三品以上位于横街之南道東設¶
武官三品以上位于道西俱每等異位重行北面相對¶
為首設文官四品五品位于懸東六品以下于横街之¶
南每等異位重行西面北上武官四品五品位于懸西¶
六品以下于横街之南當文官每等異位重行東面北¶
上設典儀位于懸之東北賛者二人在南少退俱西向¶
<pb:KR2m0021_WYG_109-3a>¶
奉禮設門外位文官于朝東堂毎等異位重行西面武官于西¶
朝堂毎等異位重行東面皆北上其日依時刻諸衛勒所部列¶
仗屯門及陳于殿庭如常儀羣官集朝堂俱就次各服公服吏¶
部兵部賛羣官俱出次通事舍人各引就朝堂前位侍中版奏¶
請中嚴鈒戟近仗入陳于殿庭太樂令帥工人入就位協¶
律郎入就舉麾位諸侍衛之官各服其器服符寳郎奉寳¶
俱詣閤奉迎典儀帥賛者入就位通事舍人引四品以下¶
先入就位侍中版奏外辦有司承㫖索扇皇帝弁服絳紗¶
<pb:KR2m0021_WYG_109-3b>¶
衣御輿以出曲直華盖警蹕侍衛如常儀皇帝将出仗動¶
太樂令令撞黄鍾之鐘右五鐘皆應協律郎跪俯伏舉麾¶
鼓柷奏太和之樂皇帝出自西房即御坐南向坐符寳郎¶
奉寳置于御坐如常儀協律郎偃麾戛敔樂止(凡樂皆協/律郎舉麾)¶
(工鼓柷而後作偃/麾戛敔而後止)通事舍人引三品以上次入就位公¶
初入門舒和之樂作(凡公行皆作/舒和之樂)公至位樂止立定典¶
儀曰再拜賛者承傳羣官在位者俱再拜訖典儀又曰¶
再拜賛者承傳羣官在位者又再拜舍人引羣官北面¶
<pb:KR2m0021_WYG_109-4a>¶
位者以次出公初行樂作公出門樂止侍中前跪奏稱¶
侍中臣某言禮畢俛伏興還侍位有司承㫖索扇皇帝¶
興太僕令令撞㽔賔之鐘左五鐘皆應奏太和之樂皇¶
帝降坐御輿入自東房侍衞警蹕如來儀侍臣從至閤¶
樂止舍人引東西面位者以次出皇帝若御翼善冠則¶
羣臣皆服袴褶不設樂懸去警蹕¶
　　　　朝集使引見(奉辭儀同/)¶
前一日尚舍奉御預奏于所御殿設御坐如常儀其日依¶
<pb:KR2m0021_WYG_109-4b>¶
時刻所司量加隊仗陳列如式典儀于殿庭横街之南¶
北設版位如常儀其日朝集使夙興並集朝堂(各服/朝服)京¶
官文武九品以上並服袴褶諸侍奉官及京官文武官¶
四品以下就位如式通事舍人引京官文武三品以上¶
及朝集使俱就所御殿前門外序立以俟侍中進奏外辦¶
皇帝常服即御坐南向侍衞如常儀通事舍人分引京¶
官文武三品以上詣横街南相對北面位立定典儀曰¶
再拜羣官在位者皆再拜訖通事舍人各引就街北東¶
<pb:KR2m0021_WYG_109-5a>¶
西班序立又通事舍人分引朝集使入就北面位(東方/南方)¶
(在東北方/西方在西)立定典儀曰再拜朝集使等俱再拜通事舍¶
人承㫖詣朝集使東北面立稱有制朝集使等皆再¶
拜舍人宣勅訖又再拜(答制預定行首一人跪/奏舍人為奏聽進止)若承恩¶
慰問即舞蹈訖又再拜舍人宣勅訖侍中奏禮畢皇帝¶
還宫如來儀侍臣退羣臣等以次退其朝集使奉辭皆¶
准奉叅之儀其京官但常叅官列版位其朝集使三品¶
以上引升殿賜食四品以下於廊下賜食並臨時奏聽¶
<pb:KR2m0021_WYG_109-5b>¶
進止¶
　¶
　¶
　¶
　¶
　¶
　¶
　大唐開元禮卷一百九¶
