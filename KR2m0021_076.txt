# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:11.332643
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷七十六
<pb:KR2m0021_WYG_076-1a>¶
欽定四庫全書¶
　大唐開元禮卷七十六　　　唐　蕭嵩等　撰¶
　　吉禮¶
　　　三品以上祫享其廟　　三品以下禘享其廟¶
　　　　三品以上祫享其廟¶
前享五日筮于廟門之外齋及設位牲牓祭器省牲皆¶
如時享之儀掌事者以樽坫入設于廟堂之上皆于神¶
坐之左昭坐之樽在前楹北向始祖及穆坐之尊在户¶
<pb:KR2m0021_WYG_076-1b>¶
外南向俱以近神為上皆加勺羃(若始祖在曾祖以下/則設尊依親廟之式)¶
(其坐首爵一餘皆/爵四各置于坫)設祭器于東序西向每坐簋在前簠¶
次之登次之鉶次之籩次之豆次之爼在後每坐異之¶
皆以南為上屈陳而下設洗於東階東南東西當東霤南¶
北以堂深罍水在洗東加勺羃篚在洗西南肆實爵三¶
巾二于篚加羃(凡器皆濯/而陳之)執尊罍篚羃者各位于尊罍¶
篚羃之後享日未明烹牲于厨夙興掌饌者實祭器(牲/體)¶
(皆載右胖前三節節一叚肩臂臑皆載之後三節節一/段下去一節載上肫胳二節又取正脊脡脊横脊短脅)¶
<pb:KR2m0021_WYG_076-2a>¶
(正脅代脅各二骨以並餘皆不設簋實稷黍簠實類/稻粱籩實石鹽乾脯棗栗之屬豆實醢醬虀葅之)掌廟¶
者設祫坐于廟堂之上自西序以東始祖坐于西序東¶
向昭坐于始祖東北南向穆坐于東南北向俱西上(若始/封者)¶
(仍在曽祖之下則空東靣之坐依昭穆南北/設之毎坐皆有屏几禮席設趺匵如式)主人以下各¶
服其服掌事者入實尊罍(每室四尊一實醴齊為上一/實盎齊次之𤣥酒各實于上)¶
(尊𤣥酒者重/古陳而不酌)祝版各置于坫諸祝與奄者入立于庭北¶
靣西上掌事者持𦝫輿従入立于東階下西靣北上立¶
定祝與奄者皆再拜訖帥腰輿升自東階詣始祖廟入開¶
<pb:KR2m0021_WYG_076-2b>¶
塪室出神主置于輿出詣坐以主置于座以次出神主¶
如上儀(夫人之主奄人奉/出俱並而處右)質明賛禮者引亞獻以下及¶
子孫俱就門外位賛唱者先入就位諸祝與執尊罍者¶
入就于庭北靣西上立定賛唱者曰冄拜祝以下皆冄¶
拜各就位掌事者帥執饌者奉饌陳于門外賛禮者引¶
主人入就位又賛者引亞獻以下及子孫以次入就位¶
立定賛唱者曰冄拜主人以下皆冄拜賛禮者進主人¶
之左白請行事退復位掌饌者引饌入升自東階祝迎¶
<pb:KR2m0021_WYG_076-3a>¶
引于階上各設于神坐前(籩居右豆居左鈃登簋簠居/其間羊豕二俎横陳重于右)¶
(腊俎/于左)執爐炭蕭稷黍膟膋者従其俎特并設于神坐之左¶
少後其蕭稷各置于爐炭下于施設訖掌饌以下降出¶
諸祝各取蕭稷擩于脂燔于爐炭還樽所賛禮者引主¶
人詣罍洗執罍者酌水執洗者跪取盤興承水主人盥¶
手執篚者跪取巾于篚興進主人拭手執篚者受巾跪¶
奠于篚遂取爵興以進主人受爵執罍者酌水主人洗¶
爵執篚者又跪取巾于篚興進主人拭爵訖受巾跪奠¶
<pb:KR2m0021_WYG_076-3b>¶
于篚奉盤者跪奠盤興(凡取物者皆跪俛伏而取以/興奠物則奠訖俛伏而後興)賛¶
禮者引主人自東階升堂詣始祖酒樽所執樽者舉羃¶
主人酌醴齊賛禮者引主人進詣始祖神坐前西向跪¶
奠爵興少退西向立祝持版進于神坐之右北靣跪讀¶
祝文曰維某年歳次月朔日子孝曽孫封某官敢昭告¶
于祖考某諡封歳序推移伏増逺念謹以柔毛剛鬛明¶
粢薌合薌萁嘉蔬嘉薦醴齊敬薦祫事于始祖考某謚¶
封始祖妣夫人某氏配尚饗(祖考及子孫依尊/卑稱號其祝文同)訖興主¶
<pb:KR2m0021_WYG_076-4a>¶
人冄拜祝進跪奠版于神坐興還尊所賛禮者引主人¶
依昭穆酌獻如上儀(唯不/盥洗)訖賛禮者引主人詣東序西¶
向立諸祝各以爵酌福酒合置一爵一祝持爵進主人¶
之左北向立主人冄拜受爵祭酒啐酒奠爵興諸祝各¶
帥執饌者以爼進减神前胙肉各置一爼上又以籩遍¶
取稷黍飯共置一籩祝先以飯籩進主人受以授左右¶
祝又以俎以次進主人每受以授左右訖主人跪取爵¶
遂飲卒爵祝進受爵復于坫主人興冄拜賛禮者引主¶
<pb:KR2m0021_WYG_076-4b>¶
人降自東階還本位西向立主人獻將畢賛禮者引亞¶
獻詣罍洗盥手洗爵升自東階詣始祖酒尊所執尊者¶
舉羃亞獻酌盎齊賛禮者引亞獻進詣始祖神坐前西¶
靣跪奠爵少退西向冄拜賛禮者引亞獻以次酌獻如¶
上儀訖賛禮者引亞獻詣東序西向立諸祝各以爵酌¶
福酒合置一爵一祝持爵進亞獻之左北向立亞獻冄¶
拜受爵跪祭酒遂引卒爵祝進受爵復于坫亞獻興冄¶
拜賛禮者引亞獻降復位又賛禮引終獻詣罍洗盥洗¶
<pb:KR2m0021_WYG_076-5a>¶
升獻如亞獻之儀訖降復位諸祝皆進神坐前跪徹豆¶
興還樽所(徹者籩豆各一/少移于故處)賛唱者曰冄拜非飲福受胙¶
者皆冄拜賛唱者又曰冄拜主人以下皆冄拜賛禮者¶
進主人之左白禮畢遂引主人出賛禮者引亞獻以下¶
及子孫以次出諸祝與執樽罍篚者俱復執事位立定¶
賛唱者曰冄拜諸祝以下皆冄拜執尊罍篚者出諸祝¶
與奄者匵神主置于輿納于塪室如常儀¶
　　　　三品以下禘享其廟¶
<pb:KR2m0021_WYG_076-5b>¶
前享五日筮于廟門之外齋及設位牲牓祭器皆如時¶
享之儀掌事者以樽坫入設于廟堂皆于神坐之左昭¶
坐之尊在前楹間北向始祖及穆坐之尊在戸外南向¶
俱以近神為上未毁廟之尊坫于前楹下各于室内之¶
東北向西上皆加勺羃(其首坐爵一餘坐/皆爵四各置于坫)設祭器于東¶
序西向每坐簋在前簠次之登次之鉶次之籩次之豆¶
次之俎在後每坐異之皆以南為上屈陳而下設洗于¶
東階東南東西當東霤南北以堂深罍水在洗東加勺¶
<pb:KR2m0021_WYG_076-6a>¶
羃篚在洗西南肆實爵三巾二篚加羃(凡器皆濯/面陳之)執尊¶
罍篚羃者各位于樽罍篚羃之後享日未明烹牲于厨¶
夙興掌饌者實祭器(牲體皆載右胖前脚三節節一叚/肩臂臑皆載之後脚三節節一叚)¶
(去下一節載上肫胳二節又取正脊脡脊横脊短脅正/脅代脅各二骨以並餘皆不設簋實黍稷簠實稻粱籩)¶
(實塩脯棗栗之屬豆/實醢醤韲菹之類)掌廟者設神坐于廟堂之上自西¶
序以東始祖坐于西序東向昭坐于始祖東北南向穆坐¶
于始祖東南北向俱西上其未毁廟之主各于其室如¶
時享(若始封者仍在即/各于其室如時享)主人以下各服其服掌事者入¶
<pb:KR2m0021_WYG_076-6b>¶
實尊罍(毎室四尊一實醴齊為上一實盎齊次之𤣥酒/各實于上尊設𤣥酒者重古設而不酌者也)祝¶
版各置于坫諸祝與奄者入立于庭北靣西上掌事者¶
持𦝫輿従入立于東階下西靣立定祝與奄者皆冄拜¶
訖帥𦝫輿升自東階詣始祖廟入開塪室出神主置于¶
輿出詣坐前以主置于坐以次出毁廟神主如常儀未¶
毁廟主出置于室内之坐如時享(夫人之主奄人奉/出俱並而處右)訖¶
出還齋所質明賛禮者引亞獻以下及子孫俱就門外¶
位賛唱者先入就位諸祝與執樽罍者入立于庭北靣¶
<pb:KR2m0021_WYG_076-7a>¶
西上立定賛唱者曰冄拜祝以下皆冄拜各就位掌饌¶
者奉饌陳于門外賛禮者引主人就位又賛禮者引亞¶
獻以下及子孫以次入就位立定賛唱者曰冄拜主人¶
以下皆冄拜賛禮者進主人之左白請行事退復位掌¶
饌者引饌入升自東階諸祝迎引于階上各設于神坐¶
前(籩居左豆居右簋簠登鉶居其間羊/豕二爼横陳重于右腊俎特于左)執爐炭蕭稷黍¶
膟膋者従其爼升設于神坐之左少後其蕭稷各置于¶
爐炭下施設訖掌饌以下降出諸祝各取蕭稷擩于脂¶
<pb:KR2m0021_WYG_076-7b>¶
燔于爐炭還樽所賛禮者引主人詣罍洗執罍者酌水¶
執洗者跪取盤興承水主人盥手執篚者跪取巾于篚¶
興進主人拭手執篚者受巾跪奠于篚遂取爵興以進¶
主人受爵執罍者酌水主人洗爵執篚者又跪取巾于¶
篚興進主人拭爵訖受巾跪奠于篚奉盤者跪奠盤興¶
(凡取物者跪俛伏而取以興/奠物則奠訖俛伏而後興)賛禮者引主人自東階升¶
堂詣始祖酒尊所執尊者舉羃主人酌醴齊賛禮者引¶
主人詣始祖神坐前西向跪奠爵興少退西向立祝持¶
<pb:KR2m0021_WYG_076-8a>¶
版進于神坐之右北靣跪讀祝文曰維某年歳次月朔¶
日子孝曽孫某官封敢昭告于始祖考某謚祖妣夫人¶
某氏歳序推移伏増逺感謹以柔毛剛鬛明粢薌合薌¶
萁嘉蔬嘉薦醴齊祗薦禘享于始祖考某謚尚享(祖考/及子)¶
(孫各依尊卑/稱號祝文同)訖興主人冄拜祝進跪奠版于神坐興還¶
樽所賛禮者引主人依昭穆入室酌獻如上儀(惟不/盥洗)賛¶
禮者引主人詣東序西向立諸祝各以爵酌福酒合置¶
一爵一祝持爵進主人之左北向立主人冄拜受爵跪¶
<pb:KR2m0021_WYG_076-8b>¶
祭酒啐酒奠爵興諸祝各帥執饌者以俎進减神前胙¶
肉各共置一俎上又以籩遍取稷黍飯共置一籩祝先¶
以飯籩進主人受以授左右祝又以俎以次進主人每¶
受以授左右訖主人跪取爵遂飲卒爵祝進受爵復于¶
坫主人興冄拜賛禮者引主人降自東階還本位西向¶
立初主人獻將畢賛禮者引亞獻詣罍洗爵升自東階¶
詣始祖酒尊所執尊者舉羃亞獻酌盎齊賛禮者引亞¶
獻進詣始祖神坐前西向跪奠爵興少退西向冄拜賛¶
<pb:KR2m0021_WYG_076-9a>¶
禮者引亞獻以次酌獻如上儀訖賛禮者引亞獻詣東¶
序西向立諸祝各以爵酌福酒合置一爵一祝持爵進¶
亞獻之左北向立亞獻冄拜受爵跪祭酒遂飲卒爵祝¶
進受爵復于坫亞獻興冄拜賛禮者引亞獻降復位又¶
賛禮者引終獻詣罍洗盥洗升獻如亞獻之儀訖降復¶
位諸祝皆進神坐前跪徹豆興還尊所(徹者籩豆各一/少移于故處)¶
賛唱者曰冄拜非飲福受胙者皆冄拜賛唱者又曰冄¶
拜主人以下皆冄拜賛禮者進主人之左白禮畢遂引¶
<pb:KR2m0021_WYG_076-9b>¶
主人出賛禮者引亞獻以下及子孫以次出諸祝與執¶
樽罍篚者俱復執事位立定賛唱者曰冄拜諸祝以下¶
皆冄拜執樽罍篚者出諸祝與奄者匵神主置于輿納¶
于塪室如常儀¶
　¶
　¶
　¶
　大唐開元禮卷七十六¶
