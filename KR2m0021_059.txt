# -*- mode: mandoku-view; -*-
#+TITLE: 大唐開元禮
#+DATE: 2015-08-24 22:51:11.022627
#+PROPERTY: ID KR2m0021
#+PROPERTY: BASEEDITION WYG    
#+PROPERTY: JUAN 卷五十九
<pb:KR2m0021_WYG_059-1a>¶
欽定四庫全書¶
　大唐開元禮卷五十九　　唐　蕭嵩等　撰¶
　　吉禮¶
　　　巡狩告於大社有司攝事¶
將告有司卜日如别儀前二日守宫設告官以下次各¶
於常所右校清掃内外又為瘞塪二如常前一日諸告¶
官清齋於社所諸衛令其屬晡後一刻各以其方器服¶
守衛社宫門奉禮設版位於内外並如常儀郊社令帥¶
<pb:KR2m0021_WYG_059-1b>¶
其屬以樽坫罍洗篚羃者位於樽罍洗篚冪之後太官¶
令預饌酒脯醢告日未明四刻太史令郊社令各服其¶
服設神位席如常未明三刻諸告官各服其服郊社令¶
良醖令之屬入實樽罍及玊(正坐太尊二一寔明水為上/一實醴齊次之配坐象樽二)¶
(其實亦如之皆山罍二一實𤣥酒/為上一實清酒次之玊兩珪有邸)太祝各以幣置於篚¶
設於饌所(幣以黒長/一丈八尺)未明二刻奉禮帥贊者先入就位贊¶
引引御史太祝以下入行掃除如常儀質明謁者引告¶
官以下俱就門外位奉禮帥贊者先入就位贊引引執¶
<pb:KR2m0021_WYG_059-2a>¶
事者次入就位立定奉禮曰再拜贊者承傳(凡奉禮有/詞贊者皆)¶
(承/傳)告官以下皆再拜謁者進告官之左白有司謹具請¶
行事退復位奉禮曰再拜在位者皆再拜初白請行事¶
太官令出帥進饌者奉饌陳於西門之外初太官令出¶
太祝跪取玉於篚興各立於樽所謁者引告官詣大社¶
壇升自北陛南向立太祝以玊幣西向授告官受玊幣¶
進南向跪奠於大社神坐俛伏興少退南向再拜謁者引¶
告官降自北陛詣太稷壇升奠玉幣如大社之儀訖¶
<pb:KR2m0021_WYG_059-2b>¶
謁者引降還本位太祝各還樽所太官令引饌入太社¶
太稷之饌入自正門配坐之饌入自左闥各由其陛升¶
諸太祝迎引於壇上各設於神坐前(籩豆盖羃/徹之如式)設訖太¶
官令以下降自西陛復位諸大祝各還樽所謁者引告¶
官詣罍洗盥手洗爵訖詣大社壇升自北陛詣大社酒¶
樽所執樽者舉羃告官酌醴齊謁者引告官進大社神¶
坐前南向跪奠爵俛伏興少退南向立太祝持版進於¶
神坐之右西向跪讀祝文(祝文臨/時撰)訖興告官再拜太祝¶
<pb:KR2m0021_WYG_059-3a>¶
進跪奠版于神座俛伏興還樽所告官拜訖謁者引告¶
官詣后土氏酒樽所取爵於坫執樽者舉羃告官酌醴¶
齊訖謁者引告官進后土氏神坐前西向跪奠爵俛伏¶
興少退西向立太祝持版進於神坐之左南向跪讀祝¶
文訖興告官再拜太祝進跪奠版於神坐俛伏興還樽¶
所告官拜訖謁者引告官詣太社神坐前南面立太祝¶
各以爵酌罍福酒合置一爵一太祝持爵進告官之右¶
東向立告官再拜受爵跪祭酒遂飲卒爵太祝進受爵¶
<pb:KR2m0021_WYG_059-3b>¶
復於坫告官俛伏興再拜訖謁者引告官降自北陛詣¶
罍洗盥手洗爵謁者引告官詣太稷壇北陛升獻太稷¶
后稷如太社之儀訖引告官降復位諸祝各進跪徹豆¶
俛伏興還樽所奉禮曰再拜在位者皆再拜(已飲福/者不拜)奉¶
禮曰再拜告官以下皆再拜謁者進告官之左白請就¶
望瘞位謁者引告官就望瘞位南向立於衆官将拜諸¶
祝各以篚於神坐前取幣寘諸埳奉禮曰可瘞左右各四¶
人寘土半埳謁者進告官之左白禮畢謁者引告官賛¶
<pb:KR2m0021_WYG_059-4a>¶
引引執事者以次出御史太祝以下俱復執事位立定¶
奉禮曰再拜御史以下皆再拜賛引引出其祝版燔於¶
齋坊¶
　¶
　¶
　¶
　¶
　¶
<pb:KR2m0021_WYG_059-4b>¶
　¶
　¶
　¶
　¶
　¶
　¶
　¶
　大唐開元禮卷五十九¶
